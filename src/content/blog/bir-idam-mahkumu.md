---
title: "Bir İdam Mahkumu"
description: ''
pubDate: 'May, 11 2024'
heroImage: ''
---

Amerika’da bir idam mahkumu, infazını beklerken hükümet yetkilileri bir teklifle gelir. Bir deney üzerine idamını darağacında değil de, zehirli bir serumla uyutarak yapmak istediklerini ve bunun karşılığında ailesine yüklü bir para yardımı yapılacağını beyan ederler. Mahkum önündeki seçeneğin iyi olduğunu, en azından ölürken ailesine yardım edebileceğini düşünür ve kabul eder.

İnfaz gelir çatar, yatağa yatırılır ve bir serum bağlanır. Doktor, infazın detaylarını mahkuma anlatır;

‘Gördüğünüz gibi Bay Jefferson, bağladığımız serumda kademe kademe renkli sıvı mevcut. En üstteki yeşil renkli sıvı bittiğinde elleriniz ve ayaklarınız uyuşacak, ortadaki mavi sıvı bittiğinde kollarınız ve bacaklarınız uyuşacak, en alttaki kırmızı sıvı bittiğinde ise kalp ritminiz yavaşlayacak, nabzınız düşecek ve infaz gerçekleşmiş olacak..’ Der.

Ve tam da doktorun söylediği gibi gelişir her şey. Önce eller ve ayaklar, sonra bacak ve kollar uyuşur. Sonra ise kalp durur ve mahkum ölür… Üzerinde deney yapılan mahkumun ölüm sebebi sadece kalp krizidir.

Serumda bulunan ve zehirli olduğu söylenilen sıvı ise sadece sudur… İnanarak kendini bile öldürebilen insan, inanarak yeniden doğabilir… Hürlüğe, özgürlüğe, mutluluğa ve geleceğe…

Ümitle… Düşünün ama güzel düşünün

İyi düşünün…






















